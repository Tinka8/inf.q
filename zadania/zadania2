Informácie okolo nás - druhá strana 

1. Skladba bola nahraná v najvyššej kvalite (48 000 Hz) a zaberá 2,5 MiB vo formáte mp3 (úspešnosť
    kompresie bola 1:11). Aká je veľkosť súboru vo formáte wav? Koľko minút trvá jej prehratie?

2. Prenos textového dokumentu bez formátovacích značiek trval v počítačovej sieti s rýchlosťou
    400kbps 0,1sekundy. Určte a zdôvodnite použitý kód, v ktorom je text uložený, ak má text 25
    riadkov a v riadku priemerne 100 znakov.

3. Rastrový obrázok rozmerov 1024 x 800 pixelov je uložený v súbore s veľkosťou 240 KiB (veľkosť
    hlavičky súboru sme zanedbali) vo formáte jpg (úspešnosť kompresie 1:10). V akej farebnej palete
    bol uložený? Navrhnite farebnú paletu, pre ktorú sa veľkosť súboru zmenší a bez výpočtu uveďte
    novú veľkosť súboru.

4. Zvuková nahrávka bola uložená v najnižšej kvalite (8 000 Hz) vo formáte wav a následne
    skomprimovaná. Jej prehranie trvá 3,5 minúty. Aká je veľkosť súboru wav a súboru mp3, ak
    úspešnosť kompresie bola 1:11?

5. Prenos textového dokumentu s 18,53 KiB obrázkom trval v počítačovej sieti s rýchlosťou 400 kbps
    0,4 sekundy. Určte a zdôvodnite použitý kód, v ktorom je text uložený, ak má text 16 riadkov
    a v riadku priemerne 64 znakov.

6. Koľko minút trvá prehratie zvukovej nahrávky typu mp3 (kompresný pomer 1:11), ak bola
    uskutočnená s parametrami 16 000 Hz, 1 B, stereo a súbor mp3 má veľkosť 596,6 KiB?

7. Súbor typu mp3 má veľkosť 64 KiB a obsahuje zvukovú nahrávku uloženú v najnižšej kvalite so
    vzorkovacou frekvenciou 8 000Hz. Koľko minút bude trvať prehranie nahrávky?

8. Súbor obsahujúci rastrový obrázok 6000 x 4200 px bol uložený vo formáte png (úspešnosť
    kompresie 0,1) a má veľkosť 7,21 MiB. V akej farebnej palete bol uložený? Navrhni inú farebnú
    paletu, pre ktorú by mal obrázok čo najväčšiu kvalitu a uveď, ako sa zmení veľkosť súboru.

9. Aká bola približne rýchlosť prenosu v počítačovej sieti v kbps, ak prenos textového dokumentu
    veľkosti 2 KiB trval 0,5 sekundy? Aké kódovanie znakov bolo použité, ak text obsahuje 32 riadkov
    po 64 znakov v riadku?

10. Aká bola približne rýchlosť prenosu v počítačovej sieti v kbps, ak prenos textového dokumentu
    veľkosti 4 KiB trval 0,5 sekundy? Aké kódovanie znakov bolo použité, ak text obsahuje 32 riadkov
    po 64 znakov v riadku?

11. Súbor obsahujúci rastrový obrázok 6144 x 3072px bol uložený vo formáte png (úspešnosť kompresie
    0,1) a má veľkosť 5,4 MiB. V akej farebnej palete bol uložený? Navrhni inú farebnú paletu, pre ktorú
    by mal obrázok čo najväčšiu kvalitu a uveď, ako sa zmení veľkosť súboru.

12. Súbor typu mp3 má veľkosť 1534,1 KiB a obsahuje zvukovú nahrávku uloženú s parametrami
    48 000Hz, 2B, stereo. Koľko minút bude trvať prehranie nahrávky?

13. Súbor obsahujúci rastrový obrázok 1024 x 768 px bol uložený vo formáte gif (úspešnosť kompresie
    0,1) a má veľkosť 76,8 KiB. V akej farebnej palete bol uložený? Aká bola približne rýchlosť
    prenosu v počítačovej sieti v kbps, ak jeho prenos trval 2 sekundy?

14. Súbor typu mp3 má veľkosť 4 MiB a obsahuje zvukovú nahrávku v najvyššej kvalite zosnímanú
    vzorkovacou frekvenciou 64 000 Hz. Akú veľkosť má súbor wav? Koľko minút má nahrávka?

15. Súbor obsahuje text a obrázok a má veľkosť 3 KiB. Obrázok má veľkosť 2 KiB. V akom kóde je
    uložený text, ak má 512 znakov? Navrhni iný kód pre text a uveď , ako sa zmení veľkosť textovej
    časti.

16. Napísali sme rovnosť, v ktorej sú všetky čísla vyjadrené v dvojkovej sústave. V tejto rovnosti sme
    niektoré cifry nahradili písmenami „a“, „b“ a „c“. Každé písmeno predstavuje jednu dvojkovú cifru,
    a to vždy rovnakú. Nájdite všetky riešenia a zdôvodnite správnosť vášho výsledku.
                                10001ab + 1ac10 = 1011bcb

17. Nájdite všetky riešenia rovnice 10aa01 + bbbbb = 1cccccc
    kde a, b, c sú len binárna 0 alebo 1. Spravte skúšku správnosti!

18. Diskutujte o formátovaní objektov na www stránke pomocou css, použite cvičné stránky
    z http://www.gpnr.sk/index.php/studijne-materialy-in.

19. Vytvorte webový dokument o Národnom parku Nízke Tatry podľa predlohy
    z http://slovakia.travel/narodny-park-nizke-tatry alebo cez ponuky slovakia.travel - Čo vidieť a robiť
    - Príroda a krajina - Hory - Národný park Nízke Tatry (bez časti Lokalizácia). Diskutujte
    o formátovaní objektov na stránke pomocou css.

20. Vysvetlite rozdiel medzi rastrovými a vektorovými obrázkami. 